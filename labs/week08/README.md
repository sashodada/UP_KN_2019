## Задачи за практикум 8
### Тема: Задачи с матрици

#### Зад. 1
Да се напише програма, която приема за вход цяло число `n`, последвано от елементите на матрица с размерност `nxn`. Програмата да извежда елементите съответно от главния и вторичния диагонал.

#### Зад. 2
Да се напише програма, която приема от стандартния вход естествени числа `m` и `n`, последвани от елементите на матрица с размерност `mxn` и съставя и извежда нейната транспонирана матрица.  
**Бонус:** да се реши задачата *in place*, тоест без използване на допълнителна памет.

#### Зад. 3
Да се напише програма, която приема като вход естествено число `n` и съставя и извежда матрица `A` с размерност `nxn`, където a<sub>ij</sub>=i*j.

#### Зад. 4
Да се напише програма подобна на Minesweeper. Програмата да приема от стандартния вход естествени числа `n` - размер на дъската и `k` - брой мини, последвани от `k` наредени двойки `i j`, указващи координатите на мините. Програмата да извежда да извежда дъската така, както би изглеждала реална дъска в играта, като на позициите на мините се извежда `*`.

#### Зад. 5
Да се напише програма, която приема на входа си естествено число `n`, последвано от елементите на матрица A<sub>nxn</sub>. Програмата да извежда координатите на горния ляв ъгъл на максималната подматрица, съставена от еднакви елементи.